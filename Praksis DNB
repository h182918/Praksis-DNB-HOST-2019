UKE 35
Startet i praksis hos DNB på tirsdag 27/8, her fikk jeg i første omgang en liten 
omvisning av lokalene samt en liten gjennomgang av hva teamet jeg ble plassert på
holder på med. Jeg skal jobbe i BM Puls som er en app DNB holder på å produsere for 
bedriftskunder. De første to dagene av praksisen har jeg i all hovedsak prøvd å sette
meg inn i hvordan appen er blitt laget så langt. Jeg har også vært i en del møter med 
de forskjellige "teamene" innen BM Puls(IOs, android, backend, infra) hvor de har hatt 
en presentasjon av hvordan de jobber med sine forskjellige oppgaver slik at jeg bedre 
skal kunne forstå hvordan prosjektet gjennomføres. Utenom dette har jeg drevet med setup
av egne utviklingsmiljøer og lest på dokumentasjonen til prosjektet.

UKE 36
Jobbet både tirsdag og onsdag denne uken hvor jeg i all hovedsak forsatte å gjøre meg 
kjent med arbeidsmetoder og hva jeg skulle jobbe med. Dette skjedde gjennom møter med 
flere av de forskjellige delene av PULS. Utenom disse møtene jobbet jeg med en del 
grunnkurs man skal ha når men jobber i DNB. Onsdagen bestod stort sett av et større 
seminar for bedriftsmarked IT med mange presentasjoner blandt annet fra AWS(Amazon Web Services).
Var også innom på fredagen for å få med meg avsluttningen på sprinten de hadde hatt de siste
to ukene. Fikk også klargjort en oppgave jeg skulle begynne med til uke 37 slik at jeg var forberedt på å begynne med dette.

UKE 37
Begynte denne uken på mandagen for å få startet på den første oppgaven min 
slik at jeg kunne få litt hjelp til å starte, de to som stort sett skal 
hjelpe meg å komme inn i oppgavene er kun tilstede denne mandagen. 
Jobber resten av uken med å lage en AWS Lambda som skal brukes til å 
opprette notifikasjoner for bedriftsskatt.

UKE 38
Denne uken fortsatte jeg med å jobbe på lambdaen for skattetrekk og 
jobbet en del med å lese meg opp på andre deler av prosjektet også.
Tirsdag og onsdagen gikk dermed til å jobbe med dette. På fredag denne 
uken var også jeg med å assistere på et kodekurs for ungdomsskoleelever
som DNB holdt.

UKE 39
Denne uken var det veldig lite arbeid å gjøre på jobben, dermed startet
jeg på en del av nettundervisningen til AWS slik at jeg ville ha en
bedre forståelse av hvordan systemene vi bruker faktisk fungerer.
Utenom dette var det et seksjonsmøte hvor hele teamet samlet seg og 
gikk igjennom ting vi gjorde bra/dårlig og hva som eventuellt måtte endres
og forbedres.

UKE 40
Denne uken begynte jeg med å lage en lambda for en spesifikk type notifikasjoner i appen.
En lambda er en del av AWS sine funksjoner og fungerer slik at den venter på en event og 
når dette skjer(f.eks en email/dato) så vil lambdaen starte igang en eller flere prosesser 
for å gjøre noe databehanling. I dette tilfellet vil den vente på 6 datoer i året og når den 
settes igang vil den generere en app-notifikasjon til frontend. 

UKE 41
I denne uken fortsatte jeg med lambdaen fra forrige uke. Den skal først og fremst 
bare kjøre i de spesifikke datoene som er fastsatt, men den har også noen mindre 
events som skal kjøre for en enkelt bruker og ikke alle brukere. Dette kan skje 
ved en førstegangs innlogging for eksempel. Begynte såvidt med testing av noen
funksjoner også.
